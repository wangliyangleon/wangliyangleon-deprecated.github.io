---
title: 避秦歌
date: Fri Sep 4 21:33:55 JST 2015
layout: post
categories:
  - poem
tags:
  - love
  - depression
---
## 避秦歌
序：三载潦倒，一无所成，韶华空逝，年岁徒增，甚矣吾之不肖！然吾所以自误者，岂他人言之误吾者乎？乱枝月影间，或咏明珠，或抹微云，或梦瑶境，或赏仙卉，又岂有一刻不尽吾鄙心薄才？曰：“不知我者，谓我何求。”今为《避秦歌》结我三秋虚度，兼寄卿且博一叹。单谓反解陶君游记则差矣。自拟“秦”者，“情”也，若卿得解，则曰：“知我者，谓我心忧。”或曰：“小子未尝入秦境，何苦相烦歌避秦？”供卿一笑。歌曰：

春去溪源桃花尽  
武陵空余避秦人  
随意盈亏秦时月  
恰如穿花水泠泠  
避秦何须桃花盛  
多情亦是渔郎梦  
回棹难访旧迹杳  
空知旧迹此山中  
此山掩却阡接陌  
此水逝尽绿复红  
何必相嘱不足道  
此山此水苦匆匆  
秦事空萦白苹洲  
汉家月下不解愁  
秦人欲沽汉时酿  
汉客难上避秦楼  
忍忆秦纲乱纷纷  
此处桃源亦销魂  
多少舟破浪萍远  
花碎谁许影逐春  
逐春误尽厌秦人  
漫引惜花作泪涔  
纵是寻得避秦处  
一片秦腔泣相闻  
乱秦虽避苦寂莫  
欲避寂寞境难寻  
桃花凋尽源宜锁  
与卿共访杏村旗  
一醉惊回渔郎梦  
依旧干戈依旧秦  

后记：抵连半载有余，才者、足者、颓者、狂者并有之，今又逢春，桃飘可怜竟成无觅之景，惑乎我之避秦？秦之绝我？避与绝，弃与结，辨乎其中，乃不知小子昔才者为谁、狂者为谁，今才者为谁、狂者为谁。庄子云：“相呴以湿,相濡以沫,不如相忘于江湖。”弃我去者，既无所避又无所聚，不如忘之。然小子仍不忍负此番春色，虽略显凄清，犹可聊抒鄙怀，遂拈一绝云：“*叶自夭夭花自藏，东风依旧槛犹凉。曾将小子比小杜，如今谁堪为轻狂！*”  
